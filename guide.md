---
title: Ghid începători
---

## Introducere

::: tip
Este recomandat să citești întregul Wiki, deoarece prezintă în detaliu fiecare sistem activ pe server și oferă sfaturi utile nu doar jucătorilor noi.
:::

Știm, uneori începuturile într-un joc nou sau într-un mod de joc diferit pentru titlul tău preferat pot fi o adevărată povară. Ghidul acesta a fost creat special pentru voi, jucătorii noi, pentru a vă ajuta să vă acomodați cu sistemele prezente pe serverul nostru de **Grand Theft Auto V**, găzduit pe platforma RAGE:MP, pe serverul **[🗽liberty.mp](https://liberty.mp)**.

Dacă dorești să sari direct la o anumită categorie, folosește următoarele scurtături:

- [Evoluție cont nivel 1 - 5](#level-1-5)
- [Evoluție cont nivel 5 - 15](#level-5-15)
- [Evoluție cont nivel 15+](#level-15)
- [Acțiuni ilegale](#actiuni-ilegale)

## Întrebări frecvente

### Serverul este unul **RP**?

Nu, serverul este unul **RPG**. Diferența dintre un server RP și unul RPG este faptul că, pe un server RPG, ai libertatea de a face ceea ce îți dorești fără a fi limitat de reguli inutile. De exemplu, într-un accident rutier cu un alt jucător pe un server RP, trebuie să aștepți poliția, ambulanța și să urmezi proceduri stricte. Pe un server RPG, dacă ai făcut accident cu un alt jucător, îți poți cere scuze și poți pleca mai departe fără alte formalități. De asemenea, folosirea microfonului nu este **obligatorie**: poți juca liniștit cu microfonul oprit, fără a fi nevoit să interacționezi vocal cu alți jucători, dacă nu îți dorești acest lucru.

### Ce este Heat Level?

Heat Level este obținut în urma activităților ilegale efectuate pe server.

### Ce pot face ca începător?

Activitățile de pe serverul nostru sunt foarte bine împărțite jucătorilor în funcție de nivel sau de numărul de ore jucate. De la reparatul panourilor cu siguranțe electrice în cadrul jobului **[Electrician](./jobs/electrician)** și până la jaful băncii **[Fleeca](./illegal-activities/robberies/fleeca-bank-robbery)**, serverul conține numeroase activități. Citește ghidul până la final pentru a afla ce poți face ca începător pe server!

### Cum pot face bani?

Pe server există mai multe metode de a obține bani: [joburile](./jobs/) (mai jos vei găsi câteva recomandări pentru început, împreună cu combinațiile de iteme pe care le primești acolo), [jafurile](./illegal-activities/) și [negocierile](./general/trade).

### Când pot începe activitățile ilegale?

Activitățile ilegale pot fi începute odată ce atingi **nivelul 5**. În momentul obținerii acestui nivel, primești licența de **FireArm** valabilă 15 ore și un pistol însoțit de 100 de gloanțe. Urmărește ghidul pentru a vedea cum poți ajunge la nivelul 5 cât mai rapid și ce poți face ulterior.

### Ce este un clan și cum pot face parte dintr-unul?

Sistemul de clanuri de pe **[🗽liberty.mp](https://liberty.mp)** oferă oportunități de socializare, colaborare și competiție între jucători. Îți permite să te implici mai profund în lumea jocului și să creezi legături puternice cu alți jucători care împărtășesc aceleași interese și obiective.

Clanurile pot avea propriul HQ, vehicule dedicate și un TAG distinctiv. Aceste elemente adaugă o dimensiune suplimentară de personalizare și identitate pentru membrii clanului.

Există și clanuri care nu au cerințe de recrutare și permit intrarea jucătorilor încă de la nivelul 1. Singura lor condiție este ca jucătorul să fie activ, deoarece pe server există un flux permanent de jucători noi și se dorește păstrarea unor locuri disponibile pentru începătorii interesați de perkuri și vehiculele de clan.

Clanurile care acceptă jucători începători fără condiții suplimentare sunt: [Cartello dell`Ombra](https://ucp.liberty.mp/clans/view/37), [Liberty Kingdom](https://ucp.liberty.mp/clans/view/19), [M.G.M Unity](https://ucp.liberty.mp/clans/view/6) și [M.G.M Syndicate](https://ucp.liberty.mp/clans/view/2).

Pentru a intra într-un clan, apasă tasta `O`, accesează tabul **CLANS** și caută unul dintre clanurile recomandate mai sus.

## Evoluție

Pentru a primi câteva sfaturi și pentru a avea o evoluție cât mai rapidă și mai plăcută pe server, urmărește ghidurile de mai jos, create special pentru începători. **NU** este neapărat obligatoriu să le urmezi mot-a-mot, însă îți pot fi de mare ajutor la început.

### Tutorial

După ce ne înregistrăm pe server, trecem prin câțiva pași introductivi. Mai întâi primim un scuter de la NPC-ul din fața aeroportului (punctul nostru inițial de spawn) pentru a ne deplasa spre DMV. Scuterul poate fi obținut apăsând tasta `E` în fața acestuia, după care primim un checkpoint pe minimapul din stânga jos a ecranului.

După ce ajungem la clădirea semnalată pe minimap, trebuie să intrăm în punctul verde de pe stradă pentru a începe testul teoretic și practic pentru permis. Testul teoretic este format din trei întrebări, iar răspunsurile le găsești mai jos, în cazul în care ai nevoie de ajutor.

Examenul practic este format dintr-o rută de 31 de checkpointuri la care participă și evaluatorul nostru. În partea inferioară centrală a ecranului apare un emoticon care își schimbă culoarea în funcție de modul în care conduci. Dacă acesta devine roșu, înseamnă că evaluatorul este nemulțumit de felul în care conduci (de regulă se întâmplă când depășești 100 km/h) și te va pica.

După ce finalizăm partea cu permisul, primim pe cont un vehicul `Weeny Issy JCW` (vehicul care imită Mini Cooper în viața reală) timp de 50 de payday-uri.

În următorul pas al tutorialului trebuie să folosim vehiculul primit pentru a merge la hotelul unde tocmai am primit cazare gratuită timp de 7 zile.

**NU** uita ca atunci când ajungi la hotel să folosești comanda `/park` din vehicul pentru a-l spawna în fața clădirii. Vehiculul poate fi respawnat cu ajutorul comenzilor `/towcar`, `/cars` sau deschizând telefonul de pe tasta `ARROW UP` (săgeata sus), selectând aplicația **Vehicles**, alegând vehiculul dorit și apăsând opțiunea **Spawn Vehicle**.

Odată finalizat acest pas, suntem practic liberi să explorăm serverul. Vom mai fi întrebați doar dacă am fost invitați pe server de cineva pentru a-i folosi codul de [Referral](./general/referrals). Acest referral aduce multiple beneficii la atingerea unor praguri de ore jucate. Dacă te-ai apucat de joc alături de un prieten, recomandăm să vă folosiți referralul unul celuilalt, iar dacă joci singur și nu știi ce cod să folosești, îl poți introduce pe cel al `daniil`. Finalizarea tutorialului îți acordă și subscripția **[Platinum](./general/account-upgrades/)** timp de 7 zile. Accesul la comanda `/pc` este disponibil după ce acumulezi 5 ore jucate.

### Level 1 - 5

După înregistrare și finalizarea tutorialului, întrebarea firească este: ce pot face pe server?

Prima recomandare este să mergi la un business de tip 24/7 Market. Pentru a ajunge acolo, folosește comanda `/gps` sau aplicația `Maps` din telefon (deschis cu tasta `ARROW UP`). În bara de căutare scrie `24/7`. Ajuns în magazin, apasă tasta `E` în fața NPC-ului și cumpără mâncare și băuturi. Folosindu-le, menții indicatorii din stânga jos de lângă minimap la valori ridicate pentru a evita înfometarea și deshidratarea, lucruri care îți reduc HP-ul.

#### World Exploration

[World Exploration](./events/world-exploration) este un eveniment zilnic care le oferă jucătorilor ocazia să exploreze statul San Andreas și să câștige bonusuri în cadrul diferitelor activități.

Pentru a completa evenimentul, trebuie să vizitezi 15 locații marcate pe hartă cu un icon mov (un cerculeț). Poți filtra acest icon din meniul hărții accesat prin `ESC`. Evenimentul se bazează pe un „streak”, adică o serie de completări zilnice consecutive.

Pentru că ai primit contul `Platinum` după finalizarea tutorialului, poți finaliza evenimentul de două ori pe zi. Prima completare îți oferă o sumă aleatorie cuprinsă între 1.200 și 1.500 $, un obiect aleatoriu din tabelul de [aici](./events/world-exploration#recompensa-la-completarea-zilnica) și o șansă de 25% de a primi între 10 și 50 gold. A doua completare nu oferă un premiu suplimentar, ci doar crește streak-ul actual.

Streak-ul acestui eveniment este răsplătit cu un job boost, un rob boost și un boost de experiență pentru payday-ul de cont. Mai multe detalii găsești [aici](./events/world-exploration#recompense-streak-serie-completari-eveniment).

#### Joburi

Pentru început și pentru a-ți dezvolta contul, îți recomandăm joburile [Electrician](./jobs/electrician) și [Lumberjack](./jobs/lumberjack). Folosește comanda `/jobs` pentru a vedea toate joburile disponibile pe server. Ele sunt structurate în funcție de evoluția fiecărui jucător și devin accesibile în funcție de orele jucate.

Dropurile jobului **Electrician** sunt **wires** și **keyboards**. Acestea pot fi folosite pentru a crafta **C4 Bomb** pe insula [Cayo Perico](./illegal-activities/cayo-perico-island) sau pot fi vândute altor jucători, ajutându-te să devii stabil financiar. Prețul **ESTIMATIV** pentru un **Wires** este de 1.000 $ pe bucată, iar pentru **Keyboards** este de 1.500 $.

::: tip
Prețurile prezentate **nu** sunt bătute în cuie, ci reprezintă estimări. Piața se formează în funcție de cererea jucătorilor și de disponibilitatea itemelor pe server.
:::

Dropurile jobului **Lumberjack** sunt **hooks** și **ropes**. Acestea pot fi vândute altor jucători, însă în acest punct recomandăm să le păstrezi pentru a le crafta în **Hooked Rope** pe insula [Cayo Perico](./illegal-activities/cayo-perico-island), deoarece te vor ajuta în viitorul apropiat la [ATM Robbery](./illegal-activities/robberies/atm-robbery).

::: tip
ATM Robbery poate fi efectuat începând cu 150 Street Rep. Detaliile sunt prezentate mai jos.
:::

#### Daily Quests

În fiecare dimineață, la ora 07:00, jucătorii primesc taskuri zilnice noi. De la livrat trailere în jobul **Trucker** și până la înotarea a X metri, jucătorii sunt provocați cu o serie variată de misiuni zilnice. Pentru mai multe detalii, accesează secțiunea [Profile & Settings](./general/profile-and-settings#quests-events).

#### Vanilla Cars Dealership

Începând cu nivelul 3, jucătorii deblochează Dealership-ul cu vehicule Vanilla, adică vehiculele implicite din joc. Singura monedă acceptată acolo este reprezentată de banii obținuți în joc. Pentru a vedea o listă de vehicule vanilla, accesează [această pagină](https://ucp.liberty.mp/vehicles).

### Level 5 - 15

Odată ce devenim mai avansați pe server și cunoaștem mai bine jocul, deblocarea nivelului 5 ne oferă acces la activități mai diverse. Acestea sunt explicate în rândurile de mai jos.

Când atingem nivelul 5, primim un pistol cu 100 de gloanțe și licența `FireArm` pentru 15 ore. În mare parte, pistolul este folosit pentru activitățile ilegale de pe server.

::: warning
Ține minte: conform regulamentului general al serverului, acțiunile violente fără motiv împotriva unui jucător cu care nu ai niciun conflict (de exemplu, uciderea repetată fără motiv) sunt sancționate cu admin jail și warning points. Hai să menținem o atmosferă cât mai plăcută între jucători!
:::

#### Acțiuni ilegale

##### Bounty Hunters

[Bounty Hunters](./events/bounty-hunters) este un eveniment permanent activ pe server, vizibil în `/event`, similar cu World Exploration.

În fiecare zi, serverul generează pentru fiecare jucător, la un interval de 8 ore (00:00, 08:00 și 16:00), un număr de NPC-uri care trebuie eliminate cu o armă.

În funcție de tipul contului deținut, se vor spawna 8 NPC-uri (cont standard și <PremiumSubscription type='gold' />) sau 10 NPC-uri (cont <PremiumSubscription type='platinum' />).

Localizarea NPC-urilor se poate vedea pe hartă prin următoarele iconuri, în funcție de tipul de NPC: <Image src="https://i.imgur.com/Zth52yd.png" alt="Bounty Hunters1" width="20" /> <Image src="https://i.imgur.com/sLS8U9O.png" alt="Bounty Hunters2" width="20" /> <Image src="https://i.imgur.com/mu84IxQ.png" alt="Bounty Hunters3" width="20" />.

Pentru mai multe detalii, dă click [aici](./events/bounty-hunters).

##### Hotdog Stand Robbery

Un Hotdog Stand Robbery constă în amenințarea cu arma a NPC-ului vânzător, fiind practic un jaf armat.

Jafurile de acest tip pot fi executate la tarabele de hotdog marcate pe harta din `ESC` cu culoarea galbenă. Cele afișate cu roșu au fost recent jefuite și există un timp de așteptare de 9 minute până pot fi atacate din nou.

Va trebui să practici acest tip de jaf până când atingi **100 Street Rep**, adică skillul **Snitch**, pentru a debloca următorul tip de jaf, **ATM Robbery**.

Pentru mai multe detalii legate de skillurile pentru jafuri și de avansarea lor, accesează [această secțiune](./illegal-activities/#care-sunt-skill-urile-la-robbing-street-reputation). Pentru detalii suplimentare despre Hotdog Stand Robbery, consultă [pagina dedicată](./illegal-activities/robberies/hotdog-stand-robbery).

##### ATM Robbery

Acest jaf poate fi realizat atunci când obții 100 Street Rep points, adică skillul **Snitch**.

Desfășurarea unui ATM Robbery constă în jefuirea unui ATM prin smulgerea consolei din perete folosind un vehicul personal și obiecte speciale, urmată de livrarea consolei către Alfred pentru încasarea banilor.

În cadrul acestui jaf poți folosi vehiculul personal primit la finalul tutorialului. Dacă nu, poți apela la un vehicul din aplicația `Rent a Car` de pe telefon; detalii găsești [aici](./general/phone/applications/rent).

Explicația completă a jafului se află [aici](./illegal-activities/robberies/atm-robbery).

#### Luxury Cars Dealership

Începând cu nivelul 7, jucătorii au acces la Luxury Cars Dealership. Aceste vehicule sunt inspirate din viața reală și sunt considerate de către comunitate vehicule modate. Vehiculele din acest Dealership cu un preț sub 500.000 $ necesită un **Economy Vehicles Ticket**. Cele care depășesc 500.000 $ necesită un **Luxury Vehicle Ticket**. Tichetele pot fi cumpărate din `/shop`, câștigate la evenimentele periodice de pe server sau achiziționate de la alți jucători în schimbul valutei din joc.

#### Crypto Investments

Crypto Investments sunt deblocate din aplicația [Bank](./general/phone/applications/bank) de pe telefon începând cu nivelul 5. Cryptomonedele sunt o formă de monedă digitală/virtuală. Pe liberty.mp sunt disponibile următoarele cryptomonede: Bitcoin Cash, Bitcoin, Ethereum, Litecoin, Tether și Monero. Toate acestea contribuie la un gameplay cât mai apropiat de realitate.

Pentru mai multe detalii, consultă [pagina Crypto](./economy/crypto).

#### Stocks

Stock marketul reprezintă sistemul prin care jucătorii pot deveni beneficiari reali ai afacerilor de pe server. Sistemul implementat dorește să mimeze conceptul real al acțiunilor, cu detalii adaptate jocului.

Comercializarea acțiunilor se face prin intermediul aplicației **Bank** din telefon, din ultima categorie din meniu, și este disponibilă doar în intervalul orar 08:00 - 00:00.

Vânzarea și cumpărarea de acțiuni este deblocată începând cu nivelul 7. Pentru mai multe detalii, accesează [pagina Stock Market](./economy/stock-market).

### Level 15+

#### Fleeca Bank Robbery

Acest jaf poate fi realizat atunci când obții 250 Street Rep points, adică skillul **Shoplifter**.

Fleeca Bank Robbery constă în jefuirea unităților bancare din oraș și din afara acestuia. Aceasta este o activitate ilegală care te plasează pe lista de wanted a polițiștilor timp de o oră.

Pentru acest tip de jaf ai nevoie de un **C4 Bomb**, **Pliers** și **Drill**. C4 Bomb poate fi craftată pe insula Cayo Perico după obținerea itemelor necesare sau poate fi achiziționată de la alți jucători.
