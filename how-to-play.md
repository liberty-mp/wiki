---
title: Cum să joci?
---

Pentru a te putea juca pe serverul nostru, trebuie să instalezi în calculator (PC) jocul [**Grand Theft Auto V**](https://ro.wikipedia.org/wiki/Grand_Theft_Auto_V) în varianta licențiată, de pe orice platformă (**Rockstar Games, Steam sau Epic Games**), cu toate actualizările la zi și launcherul [**RAGE Multiplayer**](https://rage.mp).

Dacă nu te descurci, îți recomandăm să urmărești cu atenție ghidul detaliat de mai jos.

### Achiziționarea jocului **Grand Theft Auto V**

Poți achiziționa jocul de pe una dintre cele trei platforme recomandate, respectiv [**Rockstar Games**](https://store.rockstargames.com/game/buy-gta-v), [**Steam**](https://store.steampowered.com/app/271590/Grand_Theft_Auto_V/) sau [**Epic Games**](https://store.epicgames.com/en-US/p/grand-theft-auto-v). Prețul se învârte în jurul sumei de **140 RON** și diferă de la platformă la platformă sau de perioada în care alegi să îl achiziționezi (de sărbători pot exista reduceri).

::: warning Atenție!
Jocul **Grand Theft Auto V** nu rulează pe orice fel de calculator (PC)! Înainte de a achiziționa jocul, [verifică](https://support.rockstargames.com/articles/203428177/Grand-Theft-Auto-V-PC-System-Requirements) dacă PC-ul tău îndeplinește cerințele minime pentru rularea jocului.
:::

### Instalarea jocului **Grand Theft Auto V**

Instalarea se realizează din platforma de pe care ai achiziționat jocul.

- Dacă ai cumpărat jocul pe **Steam** sau **Epic Games**, intră la **Bibliotecă** (Library), selectează **Grand Theft Auto V** și apasă pe butonul **Instalează** (Install);
- Dacă ai cumpărat jocul pe **Rockstar Games**, intră în launcher, apoi selectează **Grand Theft Auto V** (din dreapta, la **Biblioteca mea / My library**) și apasă pe butonul **Instalează acum / Install now**.

În toate cele trei situații, rămâne la alegerea ta unde dorești să instalezi jocul. Timpul de instalare diferă și este influențat de conexiunea pe care o ai la internet.

După ce s-a instalat jocul, **este obligatoriu** să realizezi prologue-ul (**misiunea introductivă**) din **Story Mode** (carieră), altfel nu te vei putea juca online.

### Instalarea launcher-ului **RAGE Multiplayer**

Serverul nostru rulează pe platforma **RAGE Multiplayer**, iar singura metodă prin care te poți conecta la server este aceea de a utiliza launcherul oficial.

Pentru a instala launcherul **RAGE Multiplayer**, [accesează](https://rage.mp) pagina lor oficială și apasă pe butonul roșu **Download**. Ulterior, salvează fișierul _RAGEMultiplayer_Setup.exe_ pe **Desktop** sau, dacă se salvează automat în alt loc, deschide-l din folderul în care a fost descărcat. Apasă **Next** la prima fereastră deschisă, apoi **I Agree** la termenii licenței **RAGE Multiplayer** și, în final, alege locul în care dorești să se instaleze launcherul (este recomandat să nu modifici locația implicită).

Așteaptă să se instaleze launcherul, apoi pornește-l.

### Utilizarea launcher-ului **RAGE Multiplayer**

Launcherul **RAGE Multiplayer** a fost construit într-un stil modern, motiv pentru care este foarte ușor de folosit.

Funcțiile launcher-ului:

- **Search** — te ajută să cauți un server după denumirea acestuia;
- **Favourites** — te ajută să vizualizezi o listă cu serverele tale favorite. Pentru a adăuga un server în această listă, trebuie să apeși _click-dreapta_ pe server și apoi pe opțiunea **Add to favourites**;
- **History** — te ajută să vizualizezi istoricul conectărilor pe servere;
- **Direct connect** — te ajută să te conectezi direct pe server folosind adresa și portul acestuia;
- **Settings** — te ajută să accesezi setările launcherului.

### Cum mă conectez pe server?

Înainte de a te conecta pe server, trebuie să îți schimbi numele din setările launcherului în cel dorit.

Pentru a face acest lucru, intră în **Settings**, apoi în **General** și modifică-ți numele din rubrica **Choose name**.
<Image src="https://i.imgur.com/2m0U8hn.gif" alt="Choose name" />

De asemenea, tot din **Settings**, secțiunea **Advanced**, debifează opțiunea **Accelerated CEF rendering**.
<Image src="https://i.imgur.com/czKh5Sr.gif" alt="Disable Accelerated CEF rendering" />

Pasul final este conectarea pe server. Poți face acest lucru în două moduri:
1. Cauți serverul cu ajutorul bării de căutare, folosind keywordul `liberty.mp`. <Image src="https://i.imgur.com/4ceQtBz.gif" alt="Connect to the server by search" />
2. Te conectezi direct folosind opțiunea **Direct connect**, introducând DNS-ul `game.liberty.mp` sau IP-ul `163.123.193.81` (portul rămâne cel implicit `:22005`). <Image src="https://i.imgur.com/hH2FVWy.gif" alt="Connect to the server by direct connect" />
