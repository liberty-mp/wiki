---
title: Inventar
---

### Informații generale despre inventar

**Inventarul** reprezintă unul dintre cele mai importante și complexe sisteme disponibile pe serverul [**liberty.mp**](https://ucp.liberty.mp/) în acest moment. Sistemul a fost gândit pentru a facilita gameplay-ul jucătorilor și conceput într-un stil modern, pentru a se putea fi utilizat într-un mod foarte ușor. 

## Întrebări frecvente

### Cum deschid inventarul?

Pentru a deschide sau închide **Inventarul**, apasă tasta `I`, respectiv `ESC`. Utilizarea acestuia se poate realiza doar prin folosirea **mouse-ului** sau a **touchpad-ului**, deoarece funcționează pe principiul *Drag & Drop* în cea mai mare proporție. 

### Câte secțiuni are inventarul?

Sistemul este împărțit în **4 secțiuni**: 
- [**Clothing Items**](#clothing-items) (obiectele de îmbrăcăminte purtate);
- [**Inventory Items**](#inventory-items) (obiectele aflate în inventar); 
- [**Nearby & Drop Items**](#nearby-drop-items) (obiectele din afara inventarului / de pe jos); 
- [**Fast Slots**](#fast-slots) (locurile destinate special pentru obiectele principale/purtate). 

## Secțiuni

### Clothing Items

**Clothing Items** - reprezintă secțiunea cu caracter vizual pentru jucători, deoarece în această secțiune se pot atașa caracterului diferite **obiecte de îmbrăcăminte** (șepci, tricouri, pantaloni și așa mai departe) sau **accesorii** (ceasuri, brățări, lanțuri și așa mai departe) care sunt deținute în inventar (**Inventory Items**). 

**Prezentarea secțiunii:** 

<Image src="https://i.imgur.com/5mJN7cG.png" alt="Clothes Items" />

- **Slotul 1** - pot fi atașate obiecte de îmbrăcăminte precum: **șepci**, **pălării**, **căciuli** și așa mai departe; 
- **Slotul 2** - pot fi atașate obiecte de îmbrăcăminte precum: **tricouri**, **geci**, **bluze**, **cămăși** și așa mai departe;
- **Slotul 3** - pot fi atașate obiecte de îmbrăcăminte precum: **pantaloni lungi**, **scurți**, **de costum**, **fuste** și așa mai departe;
- **Slotul 4** - pot fi atașate accesorii precum: **ceasuri**;
- **Slotul 5** - pot fi atașate accesorii precum: **măști**, **cagule**, **bandane** și așa mai departe;
- **Slotul 6** - pot fi atașate accesorii precum: **ochelari** și **diverse obiecte** pentru ochi (bandaj de pirat);
- **Slotul 7** - pot fi atașate accesorii precum: **brățări**, **lanțuri** și așa mai departe;
- **Slotul 8** - pot fi atașate obiecte de îmbrăcăminte precum: **adidași**, **pantofi**, **ghete** și așa mai departe.
- **Slotul 9** - pot fi atașate accesorii precum: **cercei**;
- **Slotul 10** - pot fi atașate accesorii precum: **lanțuri**;
- **Slotul 11** - pot fi atașate accesorii precum: **ghiozdane** și **borsete**;

::: tip
Pentru a ocupa un **slot** trebuie să tragi din inventar (**Inventory Items**) **obiectul de îmbrăcăminte** sau **accesoriu** în cadrul **slotului** corespunzător. Pentru a detașa un **obiect de îmbrăcăminte** sau un **accesoriu** de pe un **slot**, apasă *click-dreapta* pe **obiectul de îmbrăcăminte** sau pe **accesoriu**. 
:::

### Inventory Items

**Inventory Items** - reprezintă cea mai importantă secțiune pentru jucători, deoarece în aceasta se află/stochează **toate obiectele** deținute (telefon, undiță, funie și așa mai departe). 

**Prezentarea secțiunii:** 

![Inventory Items](https://i.imgur.com/SO2gXIV.png) 

::: tip
Fiecare obiect deținut ocupă unul dintre cele **50 de sloturi** disponibile pentru fiecare caracter. Așadar, poți deține maxim **50 de obiecte** în inventar în același timp. Totodată, dacă dorești să știi câte obiecte ai în inventar, sub inventar îți afișează **Slots Used**. În plus, unele obiecte pot fi stocate una peste alta, numărul total al acestora fiind afișat în colțul din dreapta-sus al slotului ocupat de acestea.

Pentru a **utiliza** (Use), **inspecta** (Inspect) sau **separa** (Split) obiectele, apasă *click-dreapta* pe obiectul pe care dorești să îl utilizezi, inspectezi sau separi și alege opțiunea dorită: **Use**, **Inspect** sau **Split**. De asemenea, este de precizat faptul că nu toate obiectele au opțiunea de utilizare, inspectare sau separare.  
::: 

### Nearby & Drop Items

**Nearby Items** - reprezintă secțiunea comună pentru jucători, deoarece în aceasta se află **toate obiectele** aflate pe jos (undiță, funie și așa mai departe) și care pot fi luate de orice jucător. **Drop Items*** reprezintă o componentă a secțiunii în care se pot trage obiectele din inventar în vederea aruncării acestora din **Inventory Items**.

**Prezentarea secțiunii:** 

![Nearby Items](https://i.imgur.com/a9Ety9S.png)

::: tip
Pentru a lua un obiect de pe jos (**Nearby Items**) în inventarul propriu, ține apăsat *click-stânga* pe obiectul dorit și trage-l în inventar (**Inventory Items**).

Pentru a arunca un obiect din inventar (**Inventory Items**), ține apăsat *click-stânga* pe obiectul dorit și trage-l în interiorul chenarului cu linie despărțită **Drop Items**. De precizat este faptul că obiectele pe care le arunci din inventar ajung la **Nearby Items**.
:::

### Fast Slots 

**Fast Slots** - reprezintă una dintre cele mai folosite secțiuni de către jucători, deoarece în aceasta se atașează obiectele pentru a putea fi folosite (undița, pistolul, canistră cu benzină și așa mai departe).

**Prezentarea secțiunii:** 

![Fast Slots](https://i.imgur.com/hWVkERL.png)

::: tip
Pentru a pune un obiect într-unul dintre cele **5 sloturi rapide**, ține apăsat *click-stangă* pe obiectul dorit și trage-l din inventar (**Inventory Items**) în interiorul slotului dorit. Obiectele aflate pe cele **5 sloturi** se pot utiliza (pe românește, se pot lua în mână) apăsând butoanele **1, 2, 3, 4 și 5** de pe tastatură, în funcție de slotul unde este atașat obiectul. 
:::

